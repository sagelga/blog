---
slug: kyushu-trip-overall
title: เที่ยวเกาะคิวชู 10 วัน 9 คืน ละเอียดเว่อร์! ทั้งฟุกุโอกะ คุมะโมโตะ นางาซากิ เบปปุ ยุฟุอิน
description: ส่วนตัวที่เราเป็นคนเที่ยวต่างประเทศอยู่แล้ว เพื่อน ๆ ก็น่าจะได้ยินเรื่องการท่องเที่ยวในญี่ปุ่นเป็นอันดับต้น ๆ อยู่แล้ว แต่ที่ที่ผมกำลังจะไปนั้นคนไทยอาจจะไม่ได้ให้ความสำคัญเท่ากับการท่องเที่ยวโตเกียว โอซาก้า หรือซับโปโร แต่คิวชูหล่ะ?

tags: [Travel, Kyushu Trip]
image: https://images.unsplash.com/photo-1620641788421-7a1c342ea42e
---

import OptimizedImage from '../../src/components/OptimizedImage';

<OptimizedImage src="18f378095194eaf887e0e0b017c0a50a" alt="" />

ภูมิภาคคิวชู (Kyushu) ที่ประกอบไปด้วยที่ท่องเที่ยวน่าสนใจมากกว่า 10 รายการให้เพื่อน
ๆ ได้ไปเที่ยวแบบหยุดเวลาได้อย่างดี แล้วจะบอกว่าถ้าเพื่อนๆ อยากมาลองหาประสบการณ์ใหม่ๆ
แบบญี่ปุ่นธรรมชาติแล้ว ก็จะติดใจไปยาวๆ เลยครับ

วันนี้ในสตอรีนี้ ผมก็จะขอมาเล่าประสบการการเดินทางไปคิวชูเป็นครั้งแรกให้เพื่อน ๆ ได้เอาไปเที่ยวเองกันครับ

<!--truncate-->

## ท่องเที่ยวญี่ปุ่นไม่ยากขนาดนั้น

สำหรับคนไทยแล้ว การท่องเที่ยวที่ต่างประเทศอาจจะเป็นเรื่องยาก แต่สำหรับใครที่สามารถท่องเที่ยวเองได้ ผมเชื่อว่าประเทศญี่ปุ่นนั้นเรียกได้ว่าเป็นหนึ่งในสถานที่ท่องเที่ยวที่อยู่ในอันดับต้น ๆ ของคนไทยเลยก็ว่าได้
ทั้งเรื่องของวัฒนธรรมที่นุ่มละมุน การกินอาหารที่ก็ไม่ได้แตกต่างกับรสมือคนไทยเท่าที่ควร และค่าเครื่องบินที่วันนี้เพื่อน ๆ แทบจะหาในราคา 5000 บาทไปกลับได้แล้ว

แต่เพื่อน ๆ ก็คงจะพบเจอกับจังหวัดที่โด่งดังอย่างเช่นพวกโตเกียว (Tokyo) โอซาก้า (Osaka) หรือซับโปโร/ฮอกไกโด (Sapporo / Hokkaido) กันใช่ไหมหล่ะครับ แต่ใครจะไปรู้ว่าที่ภูมิภาคคิวชู (Kyushu) นั้นก็มีที่ท่องเที่ยวที่น่าสนใจเยอะมากเช่นเดียวกัน

ด้วยว่าผมเองอยากจะไปเจอหมีคุมะมง (Kumamon) ตัวเป็น ๆ ก็เลยทำการจองที่พักและตั๋วเครื่องบินอย่างไวเพื่อดูดรับประสบการณ์ธรรมชาติที่ไม่มีที่ไหนในประเทศไทยสามารถให้ได้

สำหรับเพื่อนๆที่อ่านแล้วอยากไปเที่ยวตามแล้วเนี่ย เข้าไปอ่านบทความของแต่ละวันโดยการคลิกไปที่ลิ้งค์ด้านล่างได้เลยครับ

-   **วันที่ 0** [เดินทางลัดฟ้าไปญี่ปุ่น](https://medium.com/@son9912/รีวิว-เรื่มต้นท่องเที่ยวในคิวชู-72a7901b6103)

-   **วันที่ 1** [เที่ยวจุดที้งระเบิดนิวเคลียร์ และ พิพิธภัณฑ์ระเบิดนิวเคลียร์ที่จังหวัดนะงะซะกิ](https://medium.com/@son9912/รีวิว-เที่ยวจังหวัดนะงะซะกิ-2-วัน-2-คืน-4dff887f1fb3)

-   **วันที่ 2** [เที่ยวเกาะร้างสุดหลอนอย่าง Hajima](https://medium.com/@son9912/kyushu-nagasaki-trip-day2-hajima-island-9e128bd5791e) และ
    เที่ยวเมืองดอกไม้เนเธอร์แลนด์ Huis Ten Bosch

-   **วันที่ 3** สวัสดีหมีคุมะมงที่ Kumamon Square และช้อปปี้งที่แถบช้อปปี้งในจังหวัดคุมะโมะโตะ
-   **วันที่ 4** เที่ยวภูเขาไฟที่ยังไม่ดับอย่างภูเขา Aso
    และสวนจำลองประเทศญี่ปุ่น
-   **วันที่ 5** แช่น้ำร้อนที่เมืองออนเซ็นอันโด่งดังของญี่ปุ่นในเมืองเบ็ปปุ
-   **วันที่ 6** เที่ยวแหล่งช้อปปี้งและอาหารที่เมืองยุฟุอิน
-   **วันที่ 7** ตะลอนเที่ยวเมืองใกล้เคียงอย่างคิตะกีวชูและเที่ยวเล่นในเมืองฟุกุโอกะ
-   **วันที่ 8** ตะลอนเที่ยวเมืองบ้านๆ อย่าง Kurume และเที่ยวเล่นในเมืองฟุกุโอกะ
-   **วันที่ 9** เดินเที่ยวช้อปปี้งของ Duty Free ในร้าน DonQuijote ในเมืองฟุกุโอกะ
-   **วันที่ 10** เดินทางกลับประเทศไทย

## เกาะคิวชูอยู่ไหน

ต้องเกรี่นก่อนนะครับ ว่าเกาะคีวชูเป็นเกาะที่อยู่ทางใต้ของประเทศญี่ปุ่น อยู่ทางใต้กว่าเมือง Tokyo, เมือง Osaka และเมือง Hiroshima ไปอีก ทำให้อากาศที่นี่มีความ “อากาศแบบไทยๆ” อยู่เหมือนกัน ตอนที่ไปก็เป็นช่วงกลางเดือนมิถุนายน ตอนเที่ยงๆ ก็ประมาณ 30 องศาอยู่ ก็ทำให้ไม่ได้ต่างอะไรกับไทยมาก แต่อากาศมีความแห้งกว่าไทยอยู่เยอะ เลยจะทำให้ไม่ค่อยรู้สึกเหนอะหนะตัวซักเท่าไหร่ อากาศที่ว่ามันก็ร้อนก็ไม่รู้สึกร้อนมาก ก็ถือว่าเป็นช่วงเวลาเดินเที่ยวที่สะบายเลยทีเดียวครับ ตอนดึกๆ อากาศก็จะตก 18 องศาเซลเซียสครับ ถือว่าไม่หนาวซะเกินไป เหมาะสมกับการเปิดหน้าต่างเพื่อรับลมเย็นตอนกลางคืนสุดๆ

![จังหวัดในประเทศ​ญี่ปุ่น ](https://resources.matcha-jp.com/archive_files/jp/2016/01/kyushu.webp)

## เที่ยวคิวชูในช่วงที่ไม่มีใครอยากไป!

เกาะคิวชูจึงเป็นตัวเลือกหนึ่งสำหรับเพื่อน ๆ คนไทยที่ต้องการโอกาสไปเที่ยวเมืองที่เต็มไปด้วยธรรมชาติ (จะเรียกว่าต่างจังหวัดก็ได้นะ) ซึ่งซักครั้งนึงในชีวิตควรไปแวะเที่ยวกัน

อีกทั้งว่าการท่องเที่ยวเดือนมิถุนายนของผมนั้นจะเป็นการเที่ยวในช่วง Low Season แต่ด้วยว่าเป็นเวลาที่ผมว่าง อีกทั้งค่าเครื่องบินที่ราคาถูกเป็นพิเศษ นักท่องเที่ยวไม่เยอะมาก และบรรยากาศกำลังชิว ๆ นั้นเป็นอีกหนึ่งตัวแปรที่ให้ผมเลือกเที่ยวในช่วงเวลานี้ครับ

### ก่อนเที่ยว ไม่ต้องแพลนอะไรมาก

ตอนก่อนที่จะไป ผม**หลีกเลี่ยงที่จะทำ** research แบบประเภทที่ดูเอาจากที่เค้าเที่ยวกันใน Youtube ครับ เพราะพอเข้าไปดูทีไร ก็จะโดนสปอยส์ว่า ต้องเที่ยวแบบนี้สิดีที่สุด ต้องอย่างลืมแวะที่นี่ด้วย กินร้านนี้สิ ส่วนตัวผมแล้วมันทำการเที่ยวนั้นไม่สนุกเลยครับ ไม่มีความตื่นเต้นเท่าการไปดูเอาหน้างานและลองกินมันที่นั่นเลย แต่ก็ไม่ใช่ว่าเราจะไม่ทำการบ้านเรื่องสถานที่ท่องเที่ยวนะ! แค่จะหลีกเลี่ยงการโดนสปอยล์ให้ได้มากที่สุดเท่านั้นเอง

การที่ผมเลือกที่จะไม่ดูรีวิวแบบเป็นว่าต้องไปทำอะไรบ้าง ยังไงบ้างทำให้การเที่ยวทริปนี้ของผมน่าตื่นเต้น เรียนรู้วิถีชีวิตของคนในแต่ละเมืองมากขึ้น เพราะเราก็ต้องระแวงคนรอบข้างด้วย (และเค้าก็ระแวงเราเช่นกัน)​ และเที่ยวได้อย่างเหมาะสมกับพลังในการเดินของตัวเองได้ทุกๆวันของการไปเที่ยว

แต่วันนี้ ผมจะมาเขียนเล่าก่อนว่าผมจัดการเที่ยวอย่างไรให้เหมาะกับการเที่ยวสไตล์ของเพื่อนๆเอง จะไม่มีการสปอยส์มาก เพราะอยากให้ไปเห็นของจริงมากๆครับ เราจะมาเรื่มต้นจากการแพลนอะไรพื้นฐานก่อนก็แล้วกันครับ ถ้าเพื่อนๆ อยากทำตาม ก็ลองได้ครับ เพราะผมลองแพลนแบบนี้มาแล้ว ไม่มีปัญหาอะไรครับ แล้วก็พอดีเวลาด้วย เผลอๆ มีเวลาเหลือให้เพื่อนๆ ไปช้อปปิ้งด้วยครับ

ผมว่ามันคือประสบการณ์การเที่ยว การใช้ชีวิต การทำอะไรทุกๆอย่าง ทำตัวอะไรโง่ๆ บ้าๆบอๆ เองคนเดียว ครั้งแรกนอกประเทศ ถ้ามันไม่ใช่ญี่ปุ่น ผมคงไม่รอดกลับมาเขียนบล็อกนี้แน่เลย :D

<OptimizedImage src="0a4ff6531be90c7b2b7c3d72fd73503d_rkxw8m" alt="" />

## เตรียมตัวไปเที่ยว

ตอนที่ผมเตรียมตัวในการเที่ยวนั้น ก็จะทำการจองตั๋วเครื่องบิน ที่พัก และการเดินทางไปแต่ละเมืองไปอย่างหยาบๆ เพื่อให้เราไม่ลืมว่าจะต้องเปลี่ยนเมืองตอนไหน เมื่อไหร่ และเที่ยวอย่างไร ใน blog นี้เลยจะเขียนเพียงเรื่องนี้ก็แล้วกันนะครับ

### จำนวนวันที่ไปเที่ยว

เราต้องเรื่มจากเรื่องนี้ก่อนใครเลยครับ คำถามแรกๆที่เพื่อนๆอาจจะสงสัยว่า ต้องไปเที่ยวกี่วันดี เพื่อที่จะเที่ยวให้ครบ ผมก็จะบอกว่า**ประมาณ 10 วัน**ครับ เนื่องจากว่า

-   แต่ละสถานที่ หากว่าต้องย้ายเมืองก็ใช้เวลาประมาณ 3 ชั่วโมงแล้ว ไปหมดมันที่รถไฟเดินทางต่างเมือง การย้ายสัมภาระ การหาวิธีการเดินทาง พูดง่ายๆก็คือ คุณจะต้องเผื่อเวลาสำหรับวันเปลี่ยนเมืองน้อยลงไปเกือบครึ่งวันเลย ยกเว้นว่าเก่งมากก็ 1 ชั่วโมงได้ครับ

-   ที่เที่ยวในแต่ละเมืองเยอะมาก ทำให้แต่ละจังหวัดน่าจะใช้เวลาประมาณ 2 วัน
    นั่นหมายความว่า ภายใน 2 วันนั้น คุณไปเที่ยวได้ประมาณ 4 แหล่ง​ (ไม่ใช่ที่) ครับ

-   มีจังหวัดที่น่าเที่ยวประมาณ 4 ถึง 5 จังหวัดครับ โดยส่วนใหญ่ก็จะเป็นจังหวัดฝั่งบน (Northern Kyushu) ผมก็อยากที่จะไปมันทั้งหมดแหละ แต่เราก็ต้องคำนึงว่าเราไปเอง ไม่ได้ขับรถไปด้วย เลยจำเป็นที่จะเที่ยวได้แค่จุดที้มันมีรถสาธารณะเท่านั้นเอง

-   เพื่อนๆจะต้องซื้อ Pass เพื่อประหยัดค่าเดินทาง (เดี๋ยวอ่านไปเรื่อยๆจะเข้าใจเองครับ) ทำให้เพื่อนๆอาจจะต้องจัดตารางวันเที่ยวให้หาร 3 หรือ 5 ลงตัวเพื่อให้ได้ใช้ Pass อย่างมีประสิทธิภาพครับ

-   ใน 2 วันที่บอกไว้ ไม่ได้รวมเวลาช้อปปี้งนะครับ ถ้าเพื่อนๆต้องไปซื้อของฝากเยอะ หรือใช้เวลาเพื่อจะไปดูหลายๆร้าน เพื่อเทียบราคา หรือหาของพิเศษจริงๆ 10 วันอาจจะไม่พอ แต่สำหรับผมคือพอ เพราะไปช้อป 2 วันสุดท้ายเลย

แต่จะพูดไป ผมก็ไป 10 วันแล้วก็รู้สึกว่ามันพอดีจริงๆ ไม่เยอะ ไม่น้อยจนเกินไป

<OptimizedImage src="9834298ed584a1c2f2bd6a52a3a79bf4_gfwsoy" alt="" />

### ตั๋วเครื่องบิน

การไปเกาะคิวชู เอาจริงๆไม่ได้มีเพียงการบินตรงอย่างเดียวนะครับ เพื่อนๆที่อยากที่จะไปเที่ยวตาม ก็มีให้เลือกหลายรูปแบบอยู่ครับ อันนี้เป็นตัวเลือกที่ผมแนะนำครับ

-   **บินตรงโดยสายการบินไทย (TG)
    **บินตรงจากสุวรรณภูมิ ใช้เวลา 5 ชั่วโมงกว่าๆ และเวลาที่ลงสนามบินเป็นช่วงเช้า (8 โมงหน่อยๆ) ข้อเสียอาจจะเป็นเรื่องเครื่องบินเก่าหน่อย (เก่าเท่า Low Cost อ่ะครับ) แต่ก็รู้ๆกันอยู่ว่า เลี้ยงอาหารมัน 3–4 รอบอ่ะครับ แล้วยังขอได้เรื่อยๆด้วย

-   **บินโดยใช้สายการบินของญี่ปุ่น** (ตัวอย่างเช่น Japan Airline)
    จะบินไปที่สนามบิน Haneda และ transfer เพื่อลงสนามบิน Fukuoka และเวลาที่ลงสนามบินเป็นช่วงเที่ยง ข้อเสียคือจะเป็นเรื่องที่จะต้องทำการ transfer และราคาพอๆ กับสายการบินไทย

-   **บินตรงโดยใช้สายการบิน Low Cost
    **โดยส่วนใหญ่แล้วจะเป็นสายการบินที่เป็นประเภท Low Cost ก็จะ transfer ที่ประเทศหลักของเค้าเอง (เช่น AirAsia ก็ต้องไปลง Indonesia ก่อน) ซึ่งเวลาที่เครื่องลงจะดึกอยู่เหมือนกัน (ประมาณ 3 ทุ่ม)
    Update: AirAsia บินตรงไปฟุกุโอกะแล้วครับ

-   **บินไปลง Osaka/Tokyo ก่อน**
    และก็ต้องไปบินภายในประเทศของ Peach (ถ้าอยากได้แบบ Low Cost) หรือ JAL/ANA (ถ้าอยากได้การบริการ) เพื่อไปถึงปลายทางอย่าง Fukuoka ข้อเสียคงเป็นเรื่องเวลาการ Transfer ที่อาจจะใช้เวลาเกือบครึ่งวัน (ซึ่งแล้วแต่สายการบินและเวลาที่เลือกบิน) และอาจที่จะต้องทำการพักผ่อนก่อน 1 คืน (เฉพาะตอนมา) เพราะเครื่องลงดึกมาก

ก็ตามที่เห็นนะครับ ผมไปคนเดียวและแพลนการเที่ยวแบบแหลกลาน ผมเลยแนะนำให้บินการบินไทยเถอะครับ แพงกว่าหน่อย (ตอนที่ผมไป ตั๋วไปกลับราคา 16K เทียบกับ AirAsia ที่ 12K) เพราะก็ไม่ได้ซื้อล่วงหน้าเท่าที่ควร แต่ประหยัดเวลาไปได้เยอะเหมือนกัน แล้วก็สะดวกด้วย และพอเครื่องลงแล้ว มันก็ยังเพิ่งจะ 8 โมงเอง เราก็สามารถเที่ยวได้เลย แต่สำหรับเพื่อนๆ ก็ดูข้อดี ข้อเสียเอาก็แล้วกันนะครับ เอาตามความเหมาะสมเลยครับ

และนอกจากการบินไปลงสนามบิน Fukuoka ก็ยังมี

-   นั่งเรือ Ferry จากเกาะปูซาน ประเทศเกาหลีใต้ มาลง Fukuoka

-   นั่ง Shinkansen จากเมืองที่มีบริการ Shinkansen มา Fukuoka เช่นโอซากะ หรือ โตเกียว

### ที่พัก

ผมจะมองที่พักใกล้สถานี หรือว่าแหล่งอาหาร/ช้อปปี้งไว้ก่อน เพราะว่าถ้าเพื่อนแอบโพสท์อาหารตอนดึกๆ แล้วถ้าเพื่อนๆไม่มีอะไรจะกิน ก็จะตายเอานะครับ อิอิ

โรงแรมหลายๆที่ก็จะอยู่ติดกับสถานีเลย เลยทำให้เป็นเรื่องที่ดีสำหรับการเที่ยวเองเลยทีเดียว อย่าลืมว่าเราเที่ยวหลายจังหวัดมากครับ เลยต้องทำการย้ายโรงแรมตามจังหวัดที่เพื่อนๆจะไปเที่ยวด้วย

<OptimizedImage src="54c57a06bef183122d7de6570122774e_a8rplu" alt="" />

หรือถ้าเพื่อนๆ อยากประหยัดค่าใช้จ่ายด้านนี้ ผมก็แนะนำให้นอน Hostel หรือ Capsule ที่เป็นแบบเตียงแยก แต่ ห้องน้ำรวมครับ เพราะราคาจะคงถูกอยู่ และใกล้แหล่งอาหารอยู่นะครับ สำหรับเพื่อนๆที่ต้องการความ privacy สูง หรือเป็นห่วงเรื่องทรัพย์สินจะหายหรือเปล่า หรือนอนยาก หรือนอนไม่ได้ถ้ามีเสียงนิดๆหน่อยๆ ผมว่าจองโรงแรมดีกว่านะครับ เป็นเรื่องความสบายใจล้วนๆ

และสำหรับที่พักที่ผมไปพักมา ก็เดี๋ยวจะเขียนไปในรีวิวของแต่ละวันครับ

### การเดินทาง

สำหรับวิธีการเดินทางนั้น เพื่อน ๆ สามารถเลือกได้ตั้งแต่การนั่งรถไฟระหว่างเมือง การนั่งชินคันเซนเพื่อเดินทางระหว่างจังหวัด หรือจะเป็นการขับรถไปที่ต่าง ๆ ก็ได้ แต่ส่วนตัวผมแล้วผมไปคนเดียว เลยจะทำการเดินทางด้วย JR Kyushu ที่รองรับทั้งรถไฟระหว่างเมืองและชินคันเซนระหว่างจังหวัดนั่นเอง แถมยังได้นอนหลับพักผ่อนระหว่างการเดินทางที่บางครั้งทำให้เหนื่อยก็เป็นได้

โดยผมแนะนำให้เพื่อน ๆ ซื้อ JR Kyushu Pass ที่มีให้สำหรับนักท่องเที่ยว เพราะว่าถ้าเพื่อน ๆ ไม่ใช่นักท่องเที่ยวแล้วหล่ะก็ ราคาค่าเดินทางของญี่ปุ่น 1 ครั้งนั้นเท่ากับหนึ่งวันของ Kyushu Pass เลยก็ว่าได้ โดยบัตร Kyushu Pass น่าตาแบบนี้ครับ

<OptimizedImage src="9e02849e039f6ef5160f4f0dd7bdfd9d_nzpuyt" alt="" />

โดยตัวบัตรก็จะมีอยู่ 3 ประเภท นั่นคือ

1.  คิวชูทั้งหมด (All area Kyushu)

2.  คิวชูทางเหนือเท่านั้น (Northern Kyushu) — เฉพาะการเดินทางระหว่างจังหวัด Nagasaki, Kumamoto, Oita, Fukuoka, Kitakyushu, พื้นที่ Yufuin เท่านั้น)

3.  คิวชูทางใต้เท่านั้น (Southern Kyushu)

แต่ถ้าเพื่อน ๆ จะมาท่องเที่ยวตามผมแล้ว ก็สามารถซื้อแบบคิวชูทางเหนือก็มากเพียงพอแล้วหล่ะครับ ด้วยว่าที่ท่องเที่ยวก็อัดแน่นมาก และถ้าสไตล์การท่องเที่ยวของเพื่อน ๆ จะต้องมีการช้อปปิ้งแล้วหล่ะก็ ก็อาจจะทำให้การเที่ยวนอกเมืองเป็นเรื่องน่าเบื่อไปเลยก็ได้

สำหรับเพื่อนๆที่จะลงไปกว่านี้ (ลงไปล่างกว่าเมือง Kumamoto หรือ Oita) ก็อาจจะต้องซื้อ All Kyushu Pass หรือ Southern Kyushu เพื่อให้เดินทางไปได้ครับ

**ขอบอกไว้ก่อนว่า บัตร Pass จะไม่สามารถใช้งานบางเส้นทางได้** เช่นไม่สามารถใช้กับ Shinkansen ระหว่าง Fukuoka — Kitakyushu ได้ครับ เพราะถือว่าเป็นเส้นไปโอซากะ (แต่เค้าให้ใช้ Limited Express Sonic Nichirin ทดแทนกันได้ครับ เพราะอันนี้มุ่งหน้าไปเมืองโออิตะ) เช่นเดียวกันกับการเดินทางที่ไม่อยู่ในการบริหารของ JR (เช่นรถเมล์ รถไฟใต้ดิน รถแทรม ที่อยู่ในจังหวัดต่างๆ)​ ก็ไม่สามารถใช้ Kyushu Pass ได้ครับ แต่จะมีบัตร One-Day Pass ที่ขายแยกไปตามบริการนั้นๆอยู่นะครับ ดังนั้นเพื่อน ๆ ที่ไม่ชัวร์ว่าคันไหนนั่งได้ก็สามารถสอบถามกับเจ้าหน้าที่ตอนซื้อ Pass ได้ครับ

## ซื้อ JR Kyushu Pass ได้ที่ไหน?

โดยบัตรนี้ผมไปซื้อที่สถานี JR Hakata ครับ (หรือหากว่าเพื่อนๆ ซื้อผ่าน Internet หรือทัวร์ ก็ต้องมาเปลี่ยนเป็นของจริงที่สถานีที่มี Kyushu Pass จำหน่ายครับ) โดยเจ้าหน้าที่จะขอดู Passport ของเพื่อนๆ ครับ **ย้ำว่าเค้าทำไว้เพื่อนักท่องเที่ยวชาวต่างประเทศเท่านั้นนะครับที่อยู่พักพิงไม่เกิน 90 วันเท่านั้นครับ**

ผมซื้อตามวันที่จะได้ใช้ครับ เช่นถ้าเพื่อนๆจะต้องมีเปลี่ยนเมืองจำนวน 8 วัน ก็สามารถซื้อแบบ 5 วัน และซื้อรุ่นใช้งาน 3 วันอีกอันนึงสำหรับ 3 วันที่เหลือครับ โดยวันที่ใช้ได้จะถูกระบุไว้ที่ Pass ครับ

## JR Kyushu Pass ราคาเท่าไหร่?

เพื่อนๆ สามารถดูราคาของ pass, สถานีที่ขาย (ขอย้ำไว้ก่อนว่าไม่มีขายทุกสถานนีนะครับ) และเส้นทางที่ให้ใช้ได้ ที่เว็บไซต์ของทาง JR Kyushu ได้ครับ [http://www.jrkyushu.co.jp/english/railpass/railpass.jsp](http://www.jrkyushu.co.jp/english/railpass/railpass.jsp) จะบอกว่าราคาของ Pass นี้เท่ากันทุกช่องทาง ใช้บัตรเครดิตจ่ายได้

**ตอนที่ผมไป** ราคาตั๋วสำหรับการเดินทาง Northen Kyushu (สำหรับ 1 ท่านที่อายุมากกว่า 12 ปี) นั้นเป็นแบบนี้ครับ

> 5 วัน ราคา 10,000 เยน (ตกวันละ 2,000 เยน)​
>
> 3 วัน ราคา 8,500 เยน (ตกวันละประมาณ 2,800 เยน)

ที่จะบอกว่าต้องซื้อ ก็เพราะหากว่าเพื่อนๆไม่ซื้อ ค่าใช้จ่ายเพื่อเปลี่ยนจังหวัด อาการหนักมากครับ ดูจากตัวอย่างอัตราค่าโดยสาร สถานี Hakata จังหวัดฟุกุโอกะ ไป สถานี Nagasaki จังหวัดนางะชากิก็จะเสียครั้งละ 4,710 เยน ถ้าต้องไปกลับ (ซึ่งก็ต้องกลับมาฟุกุโอกะอยู่แล้ว เพื่อมาเปลี่ยนสายรถไฟ) ก็ 9,420 เยนแลัวครับ ดูได้จากภาพด้านล่างครับ

<OptimizedImage src="6d42e3168208582860b0b2dc474f4d96_pcoc4y" alt="" />

โดยถ้าผมไปแบบนี้จริงๆ ผมผลาญเงินเกือบหมื่น เพื่อจะได้เดินทาง 2 วันเท่านั้นนะครับ (ตามแผนที่ผมวางไว้) เมื่อเอาไปเทียบกับการซื้อ Kyushu Pass ที่ขึ้นได้ 5 วันเนี่ย มันก็คุ้มๆ อยู่แล้ว

### การแต่งตัว

เหมือนอยู่ไทย และ ลมแรงกว่าหน่อยครับ เที่ยงก็ร้อน เช้าก็สะบายตัว เอาเป็นว่าเหมือนเที่ยวห้างอ่ะครับ ดังนั้นไม่ต้องจัดมาเต็มมาก แค่เอามาพร้อมเปียกเหงื่ออย่างเดียวเลยครับ (อากาศจะอยู่ตั้งแต่ 22 ถึง 30 องศาครับ จะไม่ร้อนชื้นเท่าไทยด้วย)

### อุปกรณ์ติดตัว

ก็จะมี SIM ที่เป็น SIM to Fly ของ AIS ก็ซื้อมาไว้สำหรับ 8 วันแหละครับ เพราะเราก็ไม่ได้จะใช้อะไรเยอะแยะอยู่แล้ว (สำหรับตัวผมเองนะ) และก็พวกสายชาร์จที่ต้องเอาแบบรุ่นตรงเหมือนของญี่ปุ่นครับ เพราะผมเองก็คิดว่ามันจะไม่มีหัววงกลมเหมือนของบ้านเราเลยจริงๆ

### งบการเดินทาง

เอาจริงๆ ก็ไม่อยากที่จะให้มันเกินนะครับ แต่ก็เกินอยู่ดีเพราะว่าช้อปปี้ง ก็สำหรับงบการเดินทางของผมจะเป็นแบบนี้ครับ

ค่าใช้จ่ายคงที่

-   **ค่าตั๋วเครื่องบิน** คนละ 16,000 บาท (ก็แล้วแต่เวลาที่เลือก และสายการบินด้วยครับ ส่วนผมนั่ง Thai Airways เลยจะแพงหน่อย)

-   **ค่าที่พัก**ในแต่ละเมือง (สำหรับ 1 หรือ 2 คน)​ เฉลี่ยวันละ 2,000 ถึง 2,500 บาทครับ หากไปนอนแบบ Hostel หรือ Capsule ก็จะประหยัดไปได้ เหลือคืนละประมาณ 1,000 บาทต่อคืน เท่านั้นเองครับ

-   **ค่าเดินทางโดยใช้ Kyushu Pass** ก็ 10,000 เยน ซื้อ 2 อันสำหรับการเที่ยว 10 วันก็เป็น 20,000 เยนครับ

-   **ค่าเดินทางอื่นๆ** ที่ใช้ pass ไม่ได้ วันละ 800 เยน (แท็กซี่ไม่เกี่ยวนะครับ)

-   **ค่าเข้าสถานที่** ก็แล้วแต่ที่ครับ ค่าเข้าของแต่ละอัน ผมก็จะเขียนไว้ใน story ของแต่ละวันนะครับ

ค่าใช้จ่ายแปรผันตามวัน

-   **ค่าอาหาร **โดยประมาณมื้อละ 800 เยน วันนึงก็ 2,400 เยน (ถ้าเดาไม่ออก 800 คือกินข้าว Family Mart 1 เซ็ต + น้ำดึ่มอีก 1 ขวด) ถ้ากินร้านอาหารบ่อยๆก็สามารถวันละ 3,000 ถึง 4,000 เยนได้เลยครับ

-   **ค่าช้อปปี้ง** ก็ไปคิดเอาเองก็แล้วกันครับ ว่าอยากช้อปหนักขนาดไหน

สรุปหยาบๆ ของผมก็คือทริปเที่ยว 10 วัน 9 คืน เตรียมเงินพร้อมจ่ายไป 55,000 บาท โดยที่ 35,000 บาทสำหรับค่านอนและการบินไปกลับฟุกุโอกะ และอีก 20,000 บาท เป็นค่าเดินทาง + ซื้อของฝาก + ค่าเข้าสถานที่ + กินอาหารครับ โดยก็แลกไปเป็นเงินเยนแล้วเอาไปทั้งหมดเลยครับ ไม่ใช้บัตรอยู่แล้ว เพราะครั้งที่ไปเมืองอื่นๆ ที่น่าจะนักท่องเที่ยวเยอะ หาตู้ ATM ที่กดเงินจากบัตรต่างประเทศก็ค่อนข้างยากอยู่ครับ จะไปเหลืออะไรกับภูมิภาคนี้มากมาย

ก็จะขอจบการเขียนรีวิวในขั้นตอนของการแพลนไว้เท่านี้ก่อนนะครับ สำหรับการเดินทางในแต่ละวัน ก็จะมีลี้งก์อยู่ด้านล่างนะครับ

แนะนำว่า**ให้เพื่อนๆไปยำสถานที่ท่องเที่ยว[ตามสังขาร](https://th.wikipedia.org/wiki/สังขาร)ของเพื่อนๆเองนะครับ** อยากอยู่ที่เที่ยวไหนนานๆ ก็ให้จองที่พักเมืองนั้นนานๆ โดนฝากซื้อเยอะ ก็ให้ไปนอนที่ Fukuoka เยอะๆครับ เพราะเป็นแหล่งช้อปปี้งที่ของครบ ที่เดียวในเกาะคิวชูเลยก็ว่าได้

### รีวิวการท่องเที่ยวของแต่ละวัน

ถ้าเพื่อน ๆ อ่านรีวิวนี้อยู่ ผมแนะนำว่า**ให้เพื่อน ๆ ไปยำสถานที่ท่องเที่ยว[ตามสังขาร](https://th.wikipedia.org/wiki/%E0%B8%AA%E0%B8%B1%E0%B8%87%E0%B8%82%E0%B8%B2%E0%B8%A3)และความสนใจส่วนตัวของเพื่อน ๆ เองนะครับ** อยากอยู่ที่เที่ยวไหนนานๆ ก็ให้จองที่พักเมืองนั้นนานๆ โดนฝากซื้อเยอะ ก็ให้ไปนอนที่ Fukuoka เยอะๆครับ เพราะเป็นแหล่งช้อปปี้งที่ของครบ ที่เดียวในเกาะคิวชูเลยก็ว่าได้

หากเพื่อนๆ อยากเข้าไปอ่านว่าผมไปเที่ยวอะไรบ้างในแต่ละวัน เพื่อนๆ สามารถคลิกเข้าไปดูได้เลยครับ โดยผมจะแยกเป็นสถานที่ท่องเที่ยวไปแล้วกันครับ

-   [วันที่ 0 เดินทางไปญี่ปุ่น](https://medium.com/@son9912/รีวิว-เรื่มต้นท่องเที่ยวในคิวชู-72a7901b6103)

-   [วันที่ 1 เที่ยวจุดที้งระเบิดนิวเคลียร์ และ พิพิธภัณฑ์ระเบิดนิวเคลียร์ที่จังหวัดนะงะซะกิ](https://medium.com/@son9912/รีวิว-เที่ยวจังหวัดนะงะซะกิ-2-วัน-2-คืน-4dff887f1fb3)

-   วันที่ 2 เที่ยวเกาะร้างสุดหลอนอย่าง Hajima และเที่ยวเมืองดอกไม้เนเธอร์แลนด์ Huis Ten Bosch

-   วันที่ 3 สวัสดี[หมีคุมะมง](https://th.wikipedia.org/wiki/คุมะมง)ที่ Kumamon Square และช้อปปี้งที่แถบช้อปปี้งในจังหวัดคุมะโมะโตะ

-   วันที่ 4 เที่ยวภูเขาไฟที่ยังไม่ดับอย่างภูเขา Aso และสวนจำลองประเทศญี่ปุ่น

-   วันที่ 5 แช่น้ำร้อนที่เมืองออนเซ็นอันโด่งดังของญี่ปุ่นในเมืองเบ็ปปุ

-   วันที่ 6 เที่ยวแหล่งช้อปปี้งและอาหารที่เมืองยุฟุอิน

-   วันที่ 7 ตะลอนเที่ยวเมืองใกล้เคียงอย่างคิตะกีวชูและเที่ยวเล่นในเมืองฟุกุโอกะ

-   วันที่ 8 ตะลอนเที่ยวเมืองบ้านๆ อย่าง Kurume และเที่ยวเล่นในเมืองฟุกุโอกะ

-   วันที่ 9 เดินเที่ยวช้อปปี้งของ Duty Free ในร้าน DonQuijote

-   วันที่ 10 เดินทางกลับประเทศไทย

หวังว่าเพื่อนๆที่อ่านแล้ว อยากไปที่เกาะคิวชูนะครับ ❤ คุ้มเวอร์ ถ้าเพื่อนๆมีข้อสงสัย หรืออยากที่จะแนะนำอะไรผม ก็สามารถเขียนไว้ในคอมเมนท์ด้านล่างเลยครับ และก็อย่าลืมปรบมือเพื่อเป็นกำลังใจให้ผมด้วยนะครับ ;)
