---
slug: lets-use-telegram-thai
title: มาใช้ Telegram ภาษาไทยกันเถอะ
description: พร้อมวิธีการเปลี่ยนและสมัครเป็นผู้แปลภาษา Telegram
authors: [sagelga]
tags: [Telegram]
image: https://images.unsplash.com/photo-1620641788421-7a1c342ea42e
---

![](https://cdn-images-1.medium.com/max/2400/0*0PmOlyOIQJjBVw91)

พร้อมวิธีการเปลี่ยนและสมัครเป็นผู้แปลภาษา Telegram ให้เป็นภาษาไทย

<!--truncate-->

NOTE : ขณะนี้ Telegram ยังต้องการให้เพื่อนๆ ช่วยเป็นผู้แปลภาษาเพื่อทำให้แอพรองรับภาษาไทยกันอยู่ เพื่อนๆ ที่มีความสนใจก็สามารถกดเข้าไปในลิงค์นี้ [https://translations.telegram.org/thaith/](https://translations.telegram.org/thaith/) เพื่อเริ่มแปลกันได้เลย

## Telegram คืออะไร

Telegram คือโปรแกรมแชทหนึ่งที่มีต้นกำเนิดจากประเทศรัสเซีย และเป็นที่นิยมในต่างประเทศอย่างเช่น สหรัฐอเมริกาฯ เยอรมัน อินโดนีเซีย ฮ่องกง รวมถึงประเทศไทย โดยเป้าหมายของแอพนั่นคือการส่งเสริมให้ผู้ใช้งานนั้นเป็นเจ้าของข้อมูลอย่างแท้จริง ไม่มีโฆษณา ไม่มีการอ่านข้อความของผู้ใช้งาน ไม่เก็บข้อมูลส่วนตัวและข้อมูลการสนทนา และทำงานได้เร็วมากๆ เร็วกว่า Line หรือ Facebook Messenger ทำให้ Telegram จึงเป็นหนึ่งในแอพชั้นนำที่น่าสนใจต่อผู้ใช้งานนั่นเอง

และในปัจจุบันนั้นก็มีการกวดขันด้านการสื่อสารและสารสนเทศในประเทศมากมาย ตัวอย่างเช่นการกดดันให้ทาง Telegram มอบข้อมูลการแชทให้แก่รัฐบาล แต่ Telegram ยืนหยัดที่จะไม่ให้ข้อมูลแก่รัฐบาลที่ต้องการเข้าถึงข้อมูลนั้นเลย จึงยิ่งแสดงถึงความเป็นส่วนตัวและเกิดมาเพื่อการแชทที่ปราศจากการเซนเซอร์อย่างแท้จริง

แต่นั่นก็ทำให้ Telegram เป็นเหมือนเป้านิ่งให้แก่ประเทศที่ได้ใช้อำนาจในการเข้าถึงข้อมูลของผู้ใช้ อย่างเช่นประเทศรัสเซีย อิหร่าน จีน หรือแม้กระทั่งอินโดนิเซีย (ปัจจุบันยกเลิกแล้ว) ที่ Telegram นั้นเคยออกมาปฏิเสธในการมอบข้อมูลให้แก่ทางการและถูกแบนจากสโตร์แอพลิเคชันอย่าง Apps Store และ Google Play Store ในทันที

## ทำไมต้องช่วยแปล Telegram

การไม่แสวงหากำไรของ Telegram ทำให้ไม่สามารถจ้างล่ามเพื่อมาแปลอินเตอร์เฟส หรือแอพได้ จึงยังมีภาษาที่เปิดใช้เป็นทางการเพียงภาษาเดียว นั่นก็คือภาษาอังกฤษ และภาษาอื่นๆ นั้นก็แล้วแต่เกิดมาจากผู้สนับสนุนในการนำภาษาอังกฤษไปแปลนั่นเองและในวันนี้

ดังนั้นในสตอรีนี้จึงเกิดขึ้นมาเพื่อให้เพื่อนๆ เข้ามาร่วมแปลภาษา เพื่อให้ Telegram ในอุปกรณ์ต่างๆ นั้นรองรับภาษาไทยนั่นเอง โดยผมจะทำการเล่าถึงวิธีการและหากเพื่อนๆ จะนำภาษาที่ถูกแปลแล้วไปใช้ก็สามารถทำได้ดังนี้ครับ

## วิธีการใช้ภาษาไทยใน Telegram

หากว่าเพื่อนๆ มี Telegram อยู่บนอุปกรณ์แล้ว ก็สามารถใช้งานแพคภาษาไทยได้ ไม่ต้องดาวน์โหลดอะไรทั้งสิ้น แค่เข้าไปยังเว็บไซต์ [https://t.me/setlanguage/thaith](https://t.me/setlanguage/thaith) (และให้เบราว์เซอร์เปิดลิงก์ด้วยแอพ Telegram) โดยที่หน้าจอจะแสดงหน้าต่างการยืนยันการใช้งานแพคภาษาไทย

![](https://cdn-images-1.medium.com/max/2248/1*GC1ousJv6Wa0zo-qtzfqYQ@2x.jpeg)

ด้วยการกดที่ ‘Change’ เพื่อใช้ Telegram เป็นภาษาไทยครับ

NOTE: ขณะนี้ Telegram แพคภาษาไทยนั้นกำลังอยู่ในขั้นตอนการแปล หากมีคำแนะนำ สามารถเข้าไปยัง [https://translations.telegram.org/thaith/](https://translations.telegram.org/thaith/) เพื่อสมัครเป็นอาสาสมัครแปลภาษาได้ครับ

## ร่วมกันช่วยเหลือให้ Telegram เป็นภาษาไทยกันเถอะ

นอกจากเราจะมีภาษาไทยกันแล้ว เราก็ยังขาดอาสาสมัครที่อยากให้คนไทยสามารถใช้ Telegram ในภาษาไทยอีกมากมาย เพื่อนๆ สามารถเข้าไปยังลิงก์นี้ [https://translations.telegram.org/thaith/](https://translations.telegram.org/thaith/) และเข้าไปแปลในเว็บไซต์ได้เลย

### ขั้นตอนการอาสาแปล Telegram

1.  เข้าไปยังเว็บไซต์ [https://translations.telegram.org/thaith/](https://translations.telegram.org/thaith/) และทำการ login ให้เรียบร้อย เพื่อนๆ จะเห็นหน้านี้ครับ

โดยใน “Untranslated” นั้นเป็นคำที่ยังไม่ได้ถูกแปล เพื่อนๆ สามารถกดเข้าไปยัง “Untranslated” เพื่อเริ่มแปลได้เลย (ตามขั้นตอนที่ 2 และ 3) หรือค้นหาคำที่เพื่อนๆ ต้องการแนะนำหรือแปล

![](https://cdn-images-1.medium.com/max/2408/1*c3C4lBmLg1zl7ELwhtAmdw.png)

2. หากกดปุ่ม “Untranslated” แล้ว เพื่อนๆ จะพบกับหน้านี้ ที่มีคำที่ยังไม่ถูกแปล เพื่อนๆ สามารถกดเข้าไปยังคำที่เพื่อนๆ อยากแปล

![](https://cdn-images-1.medium.com/max/2412/1*JiVxlfshkq3bW7Egctr2eQ.png)

3. หลังจากกดแล้ว จะขึ้นหน้าต่างประมาณนี้ ที่มีรูปว่าคำนี้จะไปอยู่บนหน้าจอไหน และต้องแปลคำว่าอะไร เพื่อนๆ สามารถพิมพ์คำแปลได้ในช่อง “Add Translation” เพื่อแนะนำคำแปลนั่นเอง

![](https://cdn-images-1.medium.com/max/2000/1*h0y7b2GJBlEzqmiVfYNlzw.png)

หากเพื่อนๆ แปลแล้ว ผมจะทำการตรวจสอบว่าไม่ยาวเกินไปหรือผิดตามหลักการแปลของ Telegram หรือไม่ หากอนุมัติแล้ว คำแปลของเพื่อนๆ ก็จะไปให้เพื่อนคนอื่นๆ ได้ใช้งานกันแล้ว

NOTICE: ผมหรือ/และเว็บไซต์ Medium ไม่มีส่วนเกี่ยวข้องกับ Telegram เป็นอย่างใด

สำหรับสตอรี่นี้ก็ขอจบไว้แค่นี้ครับ หากเพื่อนๆ ชอบก็สามารถกด ‘Clap’ เพื่อเป็นกำลังใจให้ผมได้นะครับ และกด ‘Follow’ เพื่อติดตามสตอรีใหม่ๆ ที่ผมจะพยายามมานำเสนออยู่เรื่อยๆ นะครับ ขอบคุณครับ
